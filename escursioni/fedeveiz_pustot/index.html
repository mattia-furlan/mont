<html>
<head>
	<meta charset="UTF-8">
	<meta http-equiv="Content-type" content="text/html; charset=UTF-8">
	<link rel="stylesheet" href="../../style.css">
	<link rel="icon" type="image/png" href="../../icon.png">
	<title>Cuel da la Ruvîs</title>
</head>

<body>
	<!--Navigation bar-->
	<div id="sidenav">
		<!-- Auto-generated by make_nav.sh @ 2024/03/20 21:24:21 -->
<div id="nav-header">
	<div class="nav-header-title"><a href="/">Introduzione</a></div>
	<div class="nav-header-title">Escursioni</div>
</div>
<div id="nav-body">
	<div class="nav-section-title">Canal del Ferro</div>
	<div class="nav-section-content">
		<div class="nav-section-item"><a href='/escursioni/fedeveiz_pustot/'>Cuel da la Ruvîs via Fedevèiz</a></div>
		<div class="nav-section-item"><a href='/escursioni/anello_stali_gnazio/'>Anello stâli dal Gnazio</a></div>
		<div class="nav-section-item"><a href='/escursioni/ciuc_muinie/'>Ciùc da la Muìnie - Cuèl di Sôre</a></div>
		<div class="nav-section-item"><a href='/escursioni/uerc_plan_austin/'>Stâli di Uèrch - Plan Austìn</a></div>
		<div class="nav-section-item"><a href='/escursioni/pisimoni_sud/'>Pisimoni Sud: Forcje Diàme - Plagne</a></div>
		<div class="nav-section-item"><a href='/escursioni/cozarel_bas/'>Cozarèl Bàs</a></div>
		<div class="nav-section-item"><a href='/escursioni/belepeit_padovan_seate/'>Anello del Belepéit Padovàn</a></div>
		<div class="nav-section-item"><a href='/escursioni/belepeit_padovan_ovest/'>Belepéit Padovàn Ovest</a></div>
		<div class="nav-section-item"><a href='/escursioni/creton_belepeit/'>Sèmide dal Cretòn di Belepéit</a></div>
		<div class="nav-section-item"><a href='/escursioni/belepeit_pale_dal_muart/'>Belepéit via Pale dal Muart</a></div>
		<div class="nav-section-item"><a href='/escursioni/scjalute_sante/'>Scjalùte Sante al M. Nauràzis</a></div>
		<div class="nav-section-item"><a href='/escursioni/jof_scluse_ombrenum/'>Troi da Ombrenum</a></div>
		<div class="nav-section-item"><a href='/escursioni/patoc_ze/'>Forcje di Patoc - Zè</a></div>
		<div class="nav-section-item"><a class='todo'>Val Scinàuz</a></div>
		<div class="nav-section-item"><a href='/escursioni/indrinizza/'>Cresta Indrinizza al M. Sart</a></div>
		<div class="nav-section-item"><a class='todo'>Vallone del Buìnç</a></div>
	</div>
	<div class="nav-section-title">Alpi Carniche</div>
	<div class="nav-section-content">
		<div class="nav-section-item"><a href='/escursioni/piccolo_siera/'>Piccolo Siera</a></div>
		<div class="nav-section-item"><a href='/escursioni/navastolt/'>Traversata del Navastolt</a></div>
		<div class="nav-section-item"><a class='todo'>Cengia del Sole (M. Avanza)</a></div>
		<div class="nav-section-item"><a href='/escursioni/sasso_nero/'>Traversata Clap Niori</a></div>
		<div class="nav-section-item"><a href='/escursioni/capolago/'>Traversata Capolago via Tangelloch</a></div>
	</div>
	<div class="nav-section-title">Clautane</div>
	<div class="nav-section-content">
		<div class="nav-section-item"><a class='todo'>Landrevon de Varma</a></div>
		<div class="nav-section-item"><a href='/escursioni/col_musiel/'>Traversata del Col Musiel</a></div>
		<div class="nav-section-item"><a href='/escursioni/cuviil/'>Monte Cuvîl</a></div>
		<div class="nav-section-item"><a href='/escursioni/vetta_fornezze_senons/'>Vetta Fornezze da Senons</a></div>
		<div class="nav-section-item"><a href='/escursioni/san_francesco/'>Cima di San Francesco</a></div>
		<div class="nav-section-item"><a href='/escursioni/pramaggiore/'>Pramaggiore, canalone Sud-Est e rampa Est</a></div>
		<div class="nav-section-item"><a href='/escursioni/ciol_de_sass/'>Cima Ciol de Sass</a></div>
		<div class="nav-section-item"><a class='todo'>Cengia dei Stok al Borgà</a></div>
		<div class="nav-section-item"><a href='/escursioni/croda_bianca/'>Croda Bianca (val Mesath)</a></div>
	</div>
	<div class="nav-section-title">Sottogruppo del Cimone</div>
	<div class="nav-section-content">
		<div class="nav-section-item"><a class='todo'>Sflambùrc via Moncusson</a></div>
		<div class="nav-section-item"><a class='todo'>Anello dello Jovèt di Cjadramaç</a></div>
		<div class="nav-section-item"><a class='todo'>Çuc Barete, via Cuel Baite</a></div>
		<div class="nav-section-item"><a href='/escursioni/puartate/'>Forca de la Puartate</a></div>
		<div class="nav-section-item"><a class='todo'>Troi dal Sbrici</a></div>
		<div class="nav-section-item"><a href='/escursioni/cuel_dai_sbrici/'>Cuel dai Sbrici</a></div>
		<div class="nav-section-item"><a href='/escursioni/jovet/'>Jovèt</a></div>
		<div class="nav-section-item"><a class='todo'>Male Làvare allo Jovèt Blanc</a></div>
	</div>
	<div class="nav-section-title">Cjampón e dintorni</div>
	<div class="nav-section-content">
		<div class="nav-section-item"><a href='/escursioni/nas_piciul/'>Nâs Pìciul da Sud</a></div>
		<div class="nav-section-item"><a class='todo'>Tròi dal cjamòç</a></div>
		<div class="nav-section-item"><a class='todo'>Pic dal Cjamòç e Deneâl</a></div>
		<div class="nav-section-item"><a href='/escursioni/vualbinis/'>Troi da Vualbìne</a></div>
		<div class="nav-section-item"><a class='todo'>Mont dal Clap</a></div>
		<div class="nav-section-item"><a class='todo'>Direttissima al Laschiplas</a></div>
		<div class="nav-section-item"><a href='/escursioni/cuel_di_lanis_sud/'>Cuel di Lanis da Sud</a></div>
		<div class="nav-section-item"><a class='todo'>Cuel di Lanis per il canalone Sud</a></div>
		<div class="nav-section-item"><a href='/escursioni/siroche_gjaline/'>Siroche Gjaline</a></div>
		<div class="nav-section-item"><a class='todo'>Monte di Ledis (cresta Est)</a></div>
	</div>
	<div class="nav-section-title">Monti di Resiutta</div>
	<div class="nav-section-content">
		<div class="nav-section-item"><a href='/escursioni/spic/'>Spic di val Resia</a></div>
		<div class="nav-section-item"><a href='/escursioni/vetta_criuze/'>Vetta Criùze</a></div>
		<div class="nav-section-item"><a href='/escursioni/arghine/'>Monte Àrghine</a></div>
		<div class="nav-section-item"><a href='/escursioni/punta_grisis/'>Punta Grìsis</a></div>
		<div class="nav-section-item"><a href='/escursioni/palon_zapus/'>Palòn dei Zábus</a></div>
		<div class="nav-section-item"><a href='/escursioni/punta_salvotis/'>Punta Salvòtis</a></div>
		<div class="nav-section-item"><a href='/escursioni/miniere_resartico/'>Miniere alte del Resartico</a></div>
		<div class="nav-section-item"><a href='/escursioni/agarone_serai/'>Punta Agarone</a></div>
	</div>
	<div class="nav-section-title">Tramonti</div>
	<div class="nav-section-content">
		<div class="nav-section-item"><a href='/escursioni/corda/'>Anello del Corda</a></div>
		<div class="nav-section-item"><a href='/escursioni/pizzo_lovet_sud/'>Pizzo Lòvet da Sud</a></div>
		<div class="nav-section-item"><a href='/escursioni/forcellone_fontanis/'>Colline del Ciul</a></div>
		<div class="nav-section-item"><a class='todo'>Giuedola</a></div>
		<div class="nav-section-item"><a href='/escursioni/troi_dal_partigian/'>Troi dal partigian al Cuel Flurît</a></div>
		<div class="nav-section-item"><a href='/escursioni/frascola_ciul/'>Frascola, via Cuel Flurît</a></div>
		<div class="nav-section-item"><a href='/escursioni/giavons/'>Giavons</a></div>
		<div class="nav-section-item"><a class='todo'>Cengla dal Von</a></div>
		<div class="nav-section-item"><a class='todo'>Anello Oselâr - Cuesta Spioleit</a></div>
	</div>
	<div class="nav-section-title">Altro</div>
	<div class="nav-section-content">
		<div class="nav-section-item"><a href='/escursioni/cjampon_nubi/'>Mare di nubi</a></div>
</div>
	<a></a>
</div>

	</div>
	<!--end of Navigation bar-->

	<!-- Page content -->
	<div class="page">
		<div id="header" style="position: relative;">
	    	<h2 class="titolo_esc">Cuel da la Ruvîs</h2>
	    	<p class="sottotitolo_esc">Da Stavoli, per casera Fedeveiz e il viaz di collegamento alto fra casera Fedeveiz e lo stavolo Pustot</p>
	    	<div style="position: absolute; right: -2px; top: -2px; width: auto; height: auto; padding: 3px; border: 2px solid black">
	    		2022
	    	</div>
	    </div>	


		<div class="intro-wrapper">
			<div class="intro">
				<img src="resized_photos/da_se_2.JPG" />
				<figcaption>Dal <a href="/escursioni/palon_zapus/">Palòn dei Zábus</a>, Stavoli con la cresta Sud-Est che sale al Cuel da la Ruvîs; essa continua poi con il Cuel da la Ceit (prativo), Cuel di Fedeveiz (tutto mugoso), Cuel Mauron, Palavierte e le Crete di Palasecca. Sullo sfondo monti di Volaia, Cogliàns e Cjanevate.</figcaption>
			</div>

		</div>

	    <div class="main">
			<p>In una gita primaverile sul Monticello (Moggio), io Greta e Christian, arrivati al Balcon di Provezi, siamo rimasti folgorizzati dal versante Est del Cuel de la Ceit, costituito da belle e larghe cenge; ci eravamo ripromessi di farci visita, o perlomeno intanto di approcciare quei monti per farci un'idea di eventuali vie di discesa. Così ho pensato di salire intanto il Cuel da la Ruvîs, cosa adatta al periodo invernale data la quota bassa; per rendere la cosa un po' più interessante ho pensato di salire per Fedeveiz: la traccia così ben disegnata sulla Tabacco mi faceva ben sperare in un sentiero in buone condizioni... (e invece!)</p>
			<p>La notte ha nevicato, e infatti il Cuel da la Ceit ha una leggera spolverata di neve (che poi già sarà sparita per ora di pranzo). Il Cuel da la Ruvîs è quel cocuzzolo boscoso sovrapposto al Cuel da la Ceit; quello più a dx è la q926 della cresta Sud-Est (pure percorribile).</p>
			<img src="resized_photos/07_49_15.JPG" class="foto_esc" />
			<p>Molto bella la vista sulle Crete di Palasecca: a sx del Sernio la cima Pale del Laris; si nota bene l'ampia forcje da l'Omp.</p>
			<img src="resized_photos/08_13_10.JPG" class="foto_esc" />
			<p>Dal sentiero per Stavoli vediamo Moggessa di Là col costone Sud del Cimadors Basso, un tempo frequentato anche per salire in cima (cfr. Marinelli, Gaberscik).<br/> Il tratto basso del costone, culminante nel Cuel di Zòvet, fa parte del <a href="https://www.techefriulane.it/biblioteca-digitale/numeri-unici/articolo/la-pineta-protettiva-sopra-moggessa">bosco bandito di Moggessa</a>, l'unico in Italia a pino nero, con esemplari con più di 350 anni; da sempre esso ha svolto la funzione di pineta protettiva contro i massi che cadono dal Cimadors, e ancora oggi si possono trovare muretti a secco costruiti per stabilizzare macigni in precario equilibrio bloccati da questi esemplari di pino.</p>
			<img src="resized_photos/08_13_15.JPG" class="foto_esc" />
			<p>Ci stacchiamo dal sentiero CAI Stavoli-Illegio per salire verso Fedeveiz. Già dai primi metri capiamo com'è la situazione: solo vaghe tracce nel bosco, perlopiù nei crinali. Più saliamo e più ci rendiamo conto che del sentiero non resta praticamente nulla, sia standoci proprio sopra con l'aiuto dell'app Tabacco, sia deviando un po'. Solo in due punti abbiamo trovato una traccia che si può chiamare sentiero, cosa che mi ha convinto che il tracciato della Tabacco un tempo doveva essere esatto. Nella prima foto guardando con attenzione si notano le serpentine del sentiero, ottimamente tracciato. </p>
			<div class="due_vert">
				<img src="resized_photos/09_02_10.JPG" />
				<img src="resized_photos/09_02_12.JPG" />
			</div>
			<p>Incredibile questo faggio che cresce praticamente sul roccione (notare la radice).</p>
			<img src="resized_photos/11_43_00.JPG" class="foto_esc_vert" />
			<p>Ad ogni modo, demotivati e con parecchia fatica arriviamo ai ruderi di casera Fedeveiz, un luogo che sa di antico (si noti la dimensione del tronco a destra!). La radura è ora all'interno di un fitto boschetto di pini.</p>
			<img src="resized_photos/10_19_47.JPG" class="foto_esc" />
			<p>Devo ringraziare Kelen che mi ha fatto scoprire il libro <i>Confessioni dal diario di un cacciatore</i> di Gianni Chizzola: a pagina 59 c'è un capitoletto di poche pagine intitolato «<i>Delusione in Fedeveiz</i>», da cui si deduce che casera Fedeveiz deve essere abbandonata da almeno 80 anni.<br/><br/> Vi si legge:<br/><br/> «<i>Eran tanti anni che chiedevo a Giordano di portarmi in Fedeveiz. Quel mitico luogo, sperduto, lassù alla bocca delle Nuviernulis; quel luogo selvaggio di cui avevo tanto sentito parlare in storie di caccia ai galli o ai camosci.
  Sapevo che una volta in Fedeveiz c'era una grande malga, sperduta, fuori dal mondo, in cui salivano a monticare vacche del moggese e del tolmezzino.
  Poi con il tempo che passava, una malga così lontana venne via via disattesa e infine abbandonata e in Fedeveiz salivano solo i cacciatori e poi sempre meno anche loro.
  Per raggiungere Fedeveiz ci vogliono cinque buone ore da Moggio; bisogna salire i quattrocento gradoni che portano a Stavoli e quindi su ancora, per passaggi impervi, che scoraggiano chiunque.
  La primavera del 1966 pareva finalmente la volta buona e la sera del 5 maggio, dopocena, lasciata la vettura a Campinolo sul piazzale della strada della S.A.D.E., ci incamminammo su per la strada di Stavoli.</i>
<br/>...<br/> <i>A giorno, molto delusi, ci affacciamo sulle Nuviarnulis e quindi, scornati, torniamo giù, passando questa volta dal sentiero alto, attraverso una serie di ponticelli sospesi su orridi profondi che completano lo stato di disagio in cui ci troviamo.</i> (NdR: ma quale sarebbe questo "sentiero alto con ponticelli" ?) <br/>...<br/> <i>Ero salito in Fedeveiz, la conclamata capitale dei forcelli, sicuro di vivere una bellissima giornata di caccia. Ritorno ferocemente deluso: non sempre l'abbandono della montagna favorisce la fauna e la caccia.</i>»</p>
			<p>Torniamo a noi: ci abbiamo messo una vita ad arrivare alla casera Fedeveiz, per cui già capisco che il Cuel da la Ceit (quello innevato in foto) diventa un miraggio per oggi. Il sentiero di collegamento Fedeveiz-Pustot passa proprio nel punto in cui confluiscono quei canali; osservazioni da lontano e le curve di livello mi fanno supporre che il Cuel da la Ceit sia abbordabile per quella ripida pala centrale (forse c'è anche un passaggio che aggira a Sud-Est la q1424, che è il punto culminante di quel costolone a Sud della cima principale che rende complicato l'accesso al monte - che qui è quel cocuzzolo fra il Cuel da la Ceit e il punto più alto a dx).</p>
			<img src="resized_photos/10_26_22.JPG" class="foto_esc" />
			<p>Ad ogni modo iniziamo a traversare per andare in cerca della traccia che porta allo stavolo Pustot; mi fido poco della Tabacco che mostra la traccia scendere, per cui ci teniamo alti. Nessuno dei due lo dice però già da subito entrambi pensiamo che la cosa sia senza speranza, non ci sono punti di riferimento e non abbiamo nessuna notizia in merito... quando ad un certo punto, già pronti alla ritirata... un ometto!!! Rincuorati dal manufatto continuiamo, e con qualche intuizione azzeccata, ci approcciamo ad un rio, dove io intravedo sull'altro lato gli strapiompi con i clapusç, e Greta più in alto trova "la" traccia con ben di ometti. Chi la dura la vince!</p>
			<img src="resized_photos/11_32_14.JPG" class="foto_esc" />
			<img src="resized_photos/10_36_43.JPG" class="foto_esc_vert" />
			<p>L'insperato ometto.</p>
			<img src="resized_photos/10_38_01.JPG" class="foto_esc_vert" />
			<p>I clapusç con resti di bivacchi dei partigiani.</p>
			<img src="resized_photos/10_58_34.JPG" class="foto_esc" />
			<img src="resized_photos/10_59_21.JPG" class="foto_esc" />
			<img src="resized_photos/11_01_43.JPG" class="foto_esc_vert" />
			<p>Ormai è fatta.</p>
			<div class="due_vert">
				<img src="resized_photos/11_07_50.JPG" />
				<img src="resized_photos/11_13_46.JPG" />
			</div>
			<p>Uno sguardo indietro con l'Amariana innevata.</p>
			<img src="resized_photos/11_17_44.JPG" class="foto_esc" />
			<p>Il percorso è davvero bello, sfrutta i punti deboli del versante su tipico sentiero da animali.</p>
			<img src="resized_photos/11_40_17.JPG" class="foto_esc" />
			<p>Guardando indietro si vede bene la macchia di verdi dove si trovano i ruderi di casera Fedeveiz.</p>
			<img src="resized_photos/12_19_02.JPG" class="foto_esc" />
			<p>Quella cima mugosa sullo sfondo è il Cuel di Fedeveiz.</p>
			<img src="resized_photos/12_49_29.JPG" class="foto_esc" />
			<p>A pochi passi dalla cima del Cuel da la Ruvîs incontriamo un cacciatore che stava scendendo, assai sorpreso a vedere qualcuno lì, che ci chiede se ci siamo persi (sic). Ad ogni modo arriviamo sulla cimetta, che nonostante la quota ignobile regala un panorama davvero inusuale. </p>
			<img src="resized_photos/12_30_04.JPG" class="foto_esc" />
			<p>Verso Grauzaria - Cimadors - Çuc dal Bôr.</p>
			<img src="resized_photos/12_57_51.JPG" class="foto_esc" />
			<p>Verso il Cuel da la Ceit: ci penseremo in primavera, dagli stavoli Simon.</p>
			<img src="resized_photos/13_11_23.JPG" class="foto_esc_vert" />
			<p>Per chi sa vedere, l'interessantissimo versante Ovest del Pisimoni.</p>
			<img src="resized_photos/13_28_45.JPG" class="foto_esc" />
			<p>La selvaggia e lunga val Nuviernulis in tutta la sua interezza; si nota, tutto a dx il rio de l'Omp a cui fa capo la forcje da l'Omp sulla cresta delle Crete di Palasecca, oltre alla radura dello stavolo delle Fratte.</p>
			<img src="resized_photos/13_29_00.JPG" class="foto_esc" />
			<p>Il versante Sud-Est della Creta Grauzaria.</p>
			<img src="resized_photos/13_30_06.JPG" class="foto_esc" />
			<p>Comunque già che ci sono do un occhio al versante Nord della forcella fra Cuel da la Ruvîs e Cuel da la Ceit, ma presto mi convinco che da lì non si va da nessuna parte.</p>
			<img src="resized_photos/13_24_04.JPG" class="foto_esc_vert" />
			<p>Dalla cima in breve scendiamo allo stavolo Pustot.</p>
			<img src="resized_photos/13_46_34.JPG" class="foto_esc" />
			<p>Interno e dettaglio dello stavolo Pustot.</p>
			<div class="due_vert">
				<img src="resized_photos/13_43_30.JPG" />
				<img src="resized_photos/13_42_30.JPG" />
			</div>
			<p>Dallo stavolo iniziamo a scendere, inizialmente sconsolati perché anche in questo pezzo manca la traccia (mica sarà tutto come per Fedeveiz?) ... ma ecco che dopo poco si arriva ad un terrificante quanto inestricabile boschetto pieno di vegetazione bassa, ecco appena ad Est di questo boschetto si trova la traccia, ben tagliata, che senza indugi porta fino a Stavoli. È molto importante trovare l'inizio della suddetta traccia, altrimenti poi non la si trova più e fino a Stavoli diventa un'impresa penosa.</p>
			<div class="due_vert">
				<img src="resized_photos/13_49_33.JPG" />
				<img src="resized_photos/14_04_15.JPG" />
			</div>
			<p>Sullo sfondo la dorsale <a href="/escursioni/arghine/">Àrghine</a>-Lávara (innevato), in mezzo <a href="/escursioni/punta_salvotis/">Punta Salvotis</a> e <a href="/escursioni/palon_zapus/">Palòn dei Zábus</a>, più in sotto la blanda dorsale della <a href="/escursioni/agarone_serai/">Punta Agarone</a>, tutto a dx in alto Pale di Misdì. Notare la quasi perfetta somiglianza del Lávara e del Palòn dai Zábus.</p>
			<img src="resized_photos/15_02_08.JPG" class="foto_esc" />
			<p>Torniamo a Stavoli dove finalmente ci si può rilassare; passare per un luogo così bello è un davvero un punto a favore di questa escursione.</p>
			<img src="resized_photos/15_59_35.JPG" class="foto_esc" />

		</div>
	</div>

</body>
</html>