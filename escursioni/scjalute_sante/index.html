<html>
<head>
	<meta charset="UTF-8">
	<meta http-equiv="Content-type" content="text/html; charset=UTF-8">
	<link rel="stylesheet" href="../../style.css">
	<link rel="icon" type="image/png" href="../../icon.png">
	<title>Scjalùte Sante</title>
</head>

<body>
	<!--Navigation bar-->
	<div id="sidenav">
		<!-- Auto-generated by make_nav.sh @ 2024/03/07 18:08:09 -->
<div id="nav-header">
	<a id="nav-icon-wrapper" href="/"><img class="center" id="nav-icon" src="/icon300.png"></a>
	<div id="nav-title" class="center">Escursioni</div>
</div>
<div id="nav-body">
	<div class="nav-section-title">Canal del Ferro</div>
	<div class="nav-section-content">
		<a href='/escursioni/cozarel_bas/'>Cozzarel cima Sud-Est</a>
		<a href='/escursioni/fedeveiz_pustot/'>Cuel da la Ruvîs (Fedeveiz-Pustot)</a>
		<a href='/escursioni/buinc/' class='todo'>Vallone del Buìnç</a>
		<a href='/escursioni/pisimoni_sud/' class='todo'>Pisimoni Sud: Forcje Diàme - Plagne</a>
		<a href='/escursioni/ciuc_muinie/'>Ciuc da la Muinie - Cuel di Sôre</a>
		<a href='/escursioni/anello_stali_gnazio/'>Anello stâli dal Gnazio</a>
		<a href='/escursioni/uerc_plan_austin/'>Collegamento stavolo Uèrch - Plan Austìn</a>
		<a href='/escursioni/belepeit_padovan_seate/'>Anello del Belepéit Padovàn</a>
		<a href='/escursioni/belepeit_padovan_ovest/'>Belepéit Padovàn versante Ovest</a>
		<a href='/escursioni/creton_belepeit/'>Sèmide dal Cretòn di Belepéit</a>
		<a href='/escursioni/belepeit_pale_dal_muart/'>Belepéit via Pale dal Muart</a>
		<a href='/escursioni/scjalute_sante/'>Scjalùte Sante al M. Nauràzis</a>
		<a href='/escursioni/jof_scluse_ombrenum/'>Jôf di Sclûse + Ombrenum</a>
		<a href='/escursioni/patoc_ze/'>Collegamento Forcje di Patoc - Zè</a>
		<a href='/escursioni/indrinizza/'>Cresta Indrinizza al Sart</a>
	</div>
	<div class="nav-section-title">Alpi Carniche</div>
	<div class="nav-section-content">
		<a href='/escursioni/piccolo_siera/'>Piccolo Siera</a>
		<a href='/escursioni/navastolt/'>Traversata del Navastolt</a>
		<a href='/escursioni/cengia_del_sole/' class='todo'>Cengia del Sole (M. Avanza)</a>
		<a href='/escursioni/sasso_nero/'>Traversata del Sasso Nero</a>
		<a href='/escursioni/capolago/'>Traversata del Capolago</a>
	</div>
	<div class="nav-section-title">Oltrepiave</div>
	<div class="nav-section-content">
		<a href='/escursioni/landrevon_varma/' class='todo'>Landrevon de Varma</a>
		<a href='/escursioni/col_musiel/'>Traversata del Col Musiel</a>
		<a href='/escursioni/cuviil/'>Monte Cuvîl</a>
		<a href='/escursioni/vetta_fornezze_senons/'>Vetta Fornezze da Senons</a>
		<a href='/escursioni/san_francesco/'>Cima di San Francesco</a>
		<a href='/escursioni/pramaggiore/'>Pramaggiore, canalone Sud-Est e rampa Est</a>
		<a href='/escursioni/ciol_de_sass/'>Cima Ciol de Sass</a>
		<a href='/escursioni/stok/' class='todo'>Cengia dei Stok al Borgà</a>
		<a href='/escursioni/croda_bianca/'>Croda Bianca (val Mesath)</a>
	</div>
	<div class="nav-section-title">Sottogruppo del Cimone</div>
	<div class="nav-section-content">
		<a href='/escursioni/robinia/' class='todo'>Anello dello Jovèt di Cjadramaç</a>
		<a href='/escursioni/cuel_bareta/' class='todo'>Çuc Barete, via Cuel Baite</a>
		<a href='/escursioni/puartate/'>Forca de la Puartate</a>
		<a href='/escursioni/sbrici/' class='todo'>Troi dal Sbrici</a>
		<a href='/escursioni/cuel_dai_sbrici/'>Cuel dai Sbrici</a>
		<a href='/escursioni/jovet/'>Jovèt</a>
		<a href='/escursioni/jovet_blanc/' class='todo'>Male Làvare allo Jovèt Blanc</a>
	</div>
	<div class="nav-section-title">Cjampon/Plauris/Musi</div>
	<div class="nav-section-content">
		<a href='/escursioni/nas_piciul/'>Nâs Pìciul da Sud</a>
		<a href='/escursioni/troi_dal_cjamoc/' class='todo'>Tròi dal cjamòç (M. Cjampón)</a>
		<a href='/escursioni/pic_dal_cjamoc/' class='todo'>Pic dal Cjamòç e Deneâl</a>
		<a href='/escursioni/vualbinis/'>Troi da Vualbìne (M. Cjampón)</a>
		<a href='/escursioni/Troi da Mont dal Clap (M. Cjampón)/' class='todo'>Mont dal Clap</a>
		<a href='/escursioni/laschiplas/' class='todo'>Direttissima al Laschiplas</a>
		<a href='/escursioni/cuel_di_lanis_sud/'>Cuel di Lanis da Sud</a>
		<a href='/escursioni/cuel_di_lanis_canalone_sud/' class='todo'>Cuel di Lanis per il canalone Sud</a>
		<a href='/escursioni/siroche_gjaline/'>Siroche Gjaline</a>
		<a href='/escursioni/monte_ledis/' class='todo'>Monte di Ledis (cresta Est)</a>
	</div>
	<div class="nav-section-title">Monti di Resiutta</div>
	<div class="nav-section-content">
		<a href='/escursioni/spic/'>Spic di val Resia</a>
		<a href='/escursioni/vetta_criuze/'>Vetta Criùze</a>
		<a href='/escursioni/arghine/'>Monte Àrghine</a>
		<a href='/escursioni/punta_grisis/'>Punta Grìsis</a>
		<a href='/escursioni/palon_zapus/'>Palòn dei Zábus</a>
		<a href='/escursioni/punta_salvotis/'>Punta Salvòtis</a>
		<a href='/escursioni/miniere_resartico/'>Miniere alte del Resartico</a>
		<a href='/escursioni/agarone_serai/'>Punta Agarone</a>
	</div>
	<div class="nav-section-title">Val Tramontina/Meduna</div>
	<div class="nav-section-content">
		<a href='/escursioni/corda/'>Anello del Corda</a>
		<a href='/escursioni/pizzo_lovet_sud/'>Pizzo Lòvet, viaz Sud</a>
		<a href='/escursioni/forcellone_fontanis/'>Colline del Ciul</a>
		<a href='/escursioni/giuedola/' class='todo'>Giuedola</a>
		<a href='/escursioni/troi_dal_partigian/'>Troi dal partigian al Cuel Flurît</a>
		<a href='/escursioni/frascola_ciul/'>Frascola, via Cuel Flurît</a>
		<a href='/escursioni/giavons/'>Giavons</a>
		<a href='/escursioni/dosaip/' class='todo'>Palasimòn e Dosàip</a>
		<a href='/escursioni/cengla_von/' class='todo'>Cengla dal Von</a>
		<a href='/escursioni/oselar_spioleit/' class='todo'>Anello Oselâr - Cuesta Spioleit</a>
	</div>
	<div class="nav-section-title">Altro</div>
	<div class="nav-section-content">
		<a href='/escursioni/cjampon_nubi/'>Mare di nubi</a>
		<a href='/escursioni/pelmo/' class='todo'>Sul Pelmo</a>
</div>
	<a></a>
</div>

	</div>
	<!--end of Navigation bar-->

	<!-- Page content -->
	<div class="page">
		<div id="header">
	    	<h2 class="titolo_esc">Scjalùte Sante al M. Nauràzis</h2>
	    	<p class="sottotitolo_esc">TODO</p>
	    </div>	


		<div class="intro-wrapper">
			<div class="intro">
				<img src="resized_photos/TODO" />
				<figcaption>TODO</figcaption>
			</div>

		</div>

	    <div class="main">
			<p>In passato avevo letto, o meglio dire <i>sfogliato</i>, sciocco com'ero, troppo velocemente il prezioso libretto del Paolini sui trois di Sclûse - ma dopo la gita sul <a href="/escursioni/jof_scluse_ombrenum/">Jouf di Sclûse e Ombrenum</a> l'ho ripreso, leggendolo e studiandolo pressoché tutto in una sera preso dall'entusiasmo. In particolare mi ha colpito la descrizione della <i>Scjalùte Sante</i>: tanto mi ha affascinato quel percorso, neppure segnato sulle mappe, che di colpo ho desiderato andarci, e così al fine settimana con Ivan e Luciana siamo andati a vedere.<br/> <a href="$ROOT_ESC/belepeit_pale_dal_muart/">Quel giorno</a> da Vilegnove siamo saliti lungo il percorso a me già noto che feci un anno prima con Greta per andare sotto al <a href="$ROOT_ESC/creton_belepeit/"<i>cretòn</i></a>, trovando poi l'inizio della Scjalute Sante. Arrivati ad un pianoro, ricordavo che il Paolini dicesse di ignorare la traccia a sinistra in quanto variante d'accesso alla Pale dal Muart... beh già che siamo qui vuoi non dare un occhio? Così, gira e rigira, complice anche il <i>dotôr</i> a cui Luciana ha pensato bene di telefonare per dirgli dove eravamo, abbiamo proseguito per tutt'altra strada in una avventura di tutto rispetto in mezzo ad una fitta nevicata, sbucando sulla cresta fra Belepéit e Nauràzis.<br/> Alla fine ne è uscita una interessentissima salita che neppure immaginavamo alla partenza, però restava il cruccio di non aver terminato la Scjalùte Sante, così il fine settimana dopo siamo tornati lì per completare l'opera. Già che c'eravamo, abbiamo approfittato anche per esplorare alcune varianti che avevo in mente.</p>
			<p>Riguardo al monte Nauràzis, è interessante leggere ciò che dice a riguardo il manuale di toponomastica di Chiusaforte: si suggerisce di spiegare l'oronimo come un composto toponimico slavo con particella locativa <i>na-</i> (cioè <i>su</i>) + appellativo <i>vratce</i> (cioè <i>porticella</i>, inteso come passo montano - friulanizzato in <i>uràtzis</i>). Ciò suggerisce che la sella/crinale fra Belepéit e Plananize, da cui il monte (si fa per dire, dato che è un cocuzzolo di prominenza ridicola) ha preso il nome, venisse inteso come valico, come in effetti è, fra il vallone del rio di Cuestis ad Ovest, con il vallone di Zeresarie ad Est.</p>
			<p>Partiamo da Vilegnove, e convinti che il sentiero che sale alla Raunis - Pulize si stacchi più ad Ovest, iniziamo a ravanare già dai primi metri. In compenso raggiungiamo un rudere dove ritroviamo il troi.</p>
			<img src="resized_photos/07_18_32" class="foto_esc" />
			<p>Devo ammettere che per ingordigia volevo arrivare alla Scjalùte Sante, o meglio alla radura da dove si lascia il <a href="$ROOT_ESC/creton_belepeit/">sentiero del Cretòn</a>, in modo assai alternativo, ma con il bagnato l'attacco di questa alternativa si è rivelato poco simpatico, per cui abbiamo girato i tacchi e siamo tornati verso Raunis.</p>
			<img src="resized_photos/07_36_33" class="foto_esc" />
			<p>Però però... volevo salire sotto quell'enorme antro che si vede da Chiusaforte, sul costone Sud-Est che scende direttamente dala cima del Belepéit (q688 della Tabacco). Abbiamo trovato un bel sentiero di cacciatori, tutto tagliato, che parte dalla Raunis - Pulize appena oltrepassato il rio da le Bolp, sale alla q688 e attraversa il rio Belepéit congiungendosi alla traccia monca della Tabacco.<br/> In foto l'antro di cui parlavo, che appare più bello se visto da lontano.</p>
			<img src="resized_photos/08_30_54" class="foto_esc" />
			<p>Alcuni secjons e delle saline di cacciatori ci confermano che siamo sulla retta via, qui in dx orografica del rio Belepéit.</p>
			<img src="resized_photos/08_35_50" class="foto_esc" />
			<img src="resized_photos/08_37_41" class="foto_esc" />
			<p>Il rio Belepéit.</p>
			<img src="resized_photos/08_40_16" class="foto_esc_vert" />
			<p>Arriviamo alla citata radura, quadrivio di sentieri ahimé confusionario (tutte e quattro le tracce - questa da cui siamo arrivati, quella del Cretòn, la Scjalùte Sante e quella che torna alla Raunis-Pulize - spariscono in prossimità di questa radura). <br/> Per andare a prendere l'attacco della Scjalute Sante non c'è traccia (ce ne sono varie promettenti che poi spariscono), ma non è difficile: anzi, ci siamo proprio divertiti a cercarla! Arrivati alla prima <i>scjalute</i> diventa tutto evidente.</p>
			<img src="resized_photos/09_23_16" class="foto_esc_vert" />
			<p>Si superano le varie fascie rocciose sfruttando i punti deboli del costone.</p>
			<div class="due_vert">
				<img src="resized_photos/09_36_31" />
				<img src="resized_photos/09_39_12" />
			</div>
			<p>Arriviamo al pianoro dove la volta precedente avevamo deviato verso la <a href="$ROOT_ESC/belepeit_pale_dal_muart/">Pale dal Muart</a>, e poco sopra ci viene qualche dubbio, dato che sia verso sinistra che verso destra partono tracce evidentissime!<br/> Pur convincendomi che la Scjalùte vada verso sinistra, percorriamo la traccia di destra perché troppo bella, su un cengione boscoso con diversi clapusç. </p>
			<img src="resized_photos/10_02_50" class="foto_esc" />
			<p>Proseguiamo sul cengione, confortati da vari rami piegati, fino a congiungerci alla traccia nera (non pervenuta) del Plan da la Vacje indicata sulla Tabacco, poco più sopra del rudere indicato. Comunque torniamo indietro (se no siamo punto a capo con 'sta Scjalùte Sante!)<br/> Variante interessante: da ste parti si passa un po' dappertutto.</p>
			<div class="due_vert">
				<img src="resized_photos/10_03_18" />
				<img src="resized_photos/10_37_04" />
			</div>
			<p>Dicevo, torniamo indietro e prendiamo la traccia verso sinistra, che ci porta al punto chiave della Scjalute Sante: un canalino bello ripido (ma niente a che vedere con quello della <a href="$ROOT_ESC/belepeit_pale_dal_muart/">settimana prima</a> - sotto una fitta nevicata!)</p>
			<div class="due_vert">
				<img src="resized_photos/10_52_58" />
				<img src="resized_photos/10_56_32" />
			</div>
			<p>Eccoci al Plan dal Scuch.</p>
			<img src="resized_photos/11_01_44" class="foto_esc_vert" />
			<img src="resized_photos/11_16_10" class="foto_esc" />
			<p>Pian piano il tempo migliora e si materializza la Forcje di Patoc con lo Jouf di Sclûse.</p>
			<img src="resized_photos/11_46_12" class="foto_esc" />
			<p>Con dispiacere devo dire che l'ultima parte del Scjalùte Sante è poco chiara, o meglio non è obbligata e quindi il percorso originario non si è conservato.<br/> Con un cengione parallelo e appena più alto di quello di cui parlavo prima ci portiamo fino alla traccia del Plan de la Vacje e qui iniziamo a salire verso il Nauràzis; io seguo una traccia di animali che ben concorda con quella indicata sulla Tabacco che porterebbe fino a forc. Nauràzis (ma senza alcun segno umano - pure il Paolini ha qualche dubbio che passasse mai di lì quella traccia - ora invasa da enormi mugaie), ma mi faccio convincere dagli altri a puntare dritti verso la cresta. Un canale un po' impegnativo ci porta sui pendii sommitali.</p>
			<div class="due_vert">
				<img src="resized_photos/11_51_09" />
				<img src="resized_photos/11_55_43" />
			</div>
			<p>Dalla q1306 (ben più meritevole della cima del Nauràzis) verso il fondovalle.</p>
			<img src="resized_photos/12_02_44" class="foto_esc" />
			<img src="resized_photos/12_16_50" class="foto_esc" />
			<p>Fra le varie opzioni di discesa che avevamo in mente, optiamo per scendere intanto alla forcje di Patoc - che qua il tempo è poco collaborativo.<br/> Con tempo da lupi andiamo alla ricerca della traccia di collegamento <a href="$ROOT_ESC/patoc_ze/">Patoc - Zè</a> (a cui vi rimando perché mi pare giusto tenerla separata) - trovarla e percorrerla, dopo averla intuita sulla base di alcuni indizi, è stata per me una grande soddisfazione.<br/> Qui in foto appena oltre il riu da le Cjamoce sul versante Nord dello Jouf di Sclûse, verso Cuestemulìn e Dogna.</p>
			<img src="resized_photos/14_36_06" class="foto_esc" />
			<p>Alcuni dei poveri resti del Zè, sotto al Cuel di Clâri.</p>
			<img src="resized_photos/15_27_08" class="foto_esc" />
			<p>Scendiamo pel Paternostri a Raunis.</p>
			<img src="resized_photos/15_30_11" class="foto_esc" />
			<p>Da Raunis verso i costoni che dalla val Raccolana permettono di salire al Pusti Gost resiano.</p>
			<img src="resized_photos/15_35_19" class="foto_esc" />

		</div>
	</div>

</body>
</html>