<!DOCTYPE html>
<html>

<head>
	<meta http-equiv="Content-type" content="text/html; charset=UTF-8">
	<meta name="viewport" content="width=device-width, initial-scale=1">
	<link rel="stylesheet" href="../../style.css">
	<link rel="icon" type="image/png" href="../../icon300.png">
	<script type="text/javascript" src="../../jquery-3.6.1.js"></script>
	<script type="text/javascript" src="../../mont-scripts.js"></script>
	<script type="text/javascript" src="../../mont-nav-keywords-map.js"></script>

	<title>Scjalùte Sante</title>
	<meta name="keywords" content="scjalute sante,belepeit,naurazis,plananizza,plananize,forcje,jouf,jof di scluse,ze,paternostri,stali dal becul,zeresarie,ceresarie" />
	<meta property="description" content="Scjalùte Sante" />
	<meta property="og:title" content="M. Nauràzis" />
	<meta property="og:description" content="Scjalùte Sante" />
	<meta property="og:image" content="resized_photos/da_jouf_scluse.JPG" />
	<meta property="og:url" content="https://mattia-furlan.github.io/mont/escursioni/scjalute_sante" />
</head>

<body>
	<header class="topbar" role="banner">
		<button class="menu-toggle" aria-controls="side-nav" aria-expanded="false" aria-label="Open menu">
			☰
		</button>
		<div class="topbar-title">mont</div>
	</header>

	<div class="backdrop" hidden></div>
	<div id="wrapper">
		<div id="sidenav">
		</div>
		<div id="page">
			<div id="header" style="position: relative;">
				<h2 class="titolo_esc">M. Nauràzis</h2>
				<div class="sottotitolo_esc">Scjalùte Sante</div>
				<div class="header-year">2024</div>
			</div>

			
			<div class="intro-wrapper">
				
                    <div class="intro">
                        <img src="resized_photos/da_jouf_scluse.JPG">
                        <figcaption>Versante ovest del Nauràzis visto dal Jouf. In centro una parete con clapusç: pure la cengia alla sua base è percorribile, e collega la Scjalùte Sante con la traccia del Plan da la Vacje.</figcaption>
                    </div>
                
			</div>

			<div class="main">
				<p>In passato avevo letto troppo velocemente il prezioso libretto del Paolini sui trois di Sclûse - ma dopo la gita sul Jouf e Ombrenum l'ho ripreso, leggendolo e studiandolo pressoché tutto in una sera preso dall'entusiasmo. In particolare mi aveva colpito la descrizione della <i>Scjalùte Sante</i>, neppure segnata sulle mappe: tanto mi affascinava che di colpo ho desiderato andarci, e così al fine settimana con Ivan e Luciana siamo andati a vedere.<br/> Quel giorno però le cose sono andate diversamente: imboccata la Scjalùte Sante, per uno strano insieme di circostanze abbiamo deviato, risalendo la Pale dal Muart sotto una fitta nevicata, sbucando sulla cresta fra Belepéit e Nauràzis. Alla fine ne è uscita una interessentissima salita che neppure immaginavamo alla partenza, però restava il cruccio di non aver terminato la Scjalùte Sante, così il fine settimana dopo siamo tornati lì per completare l'opera. Già che c'eravamo, abbiamo approfittato anche per esplorare alcune varianti che avevo in mente.</p><hr/><p>Riguardo al monte Nauràzis, è interessante leggere ciò che dice a riguardo il manuale di toponomastica di Chiusaforte: si suggerisce di spiegare l'oronimo come un composto toponimico slavo con particella locativa <i>na-</i> (cioè <i>su</i>) + appellativo <i>vratce</i> (cioè <i>porticella</i>, inteso come passo montano - friulanizzato in <i>uràtzis</i>). Ciò suggerisce che la sella/crinale fra Belepéit e Plananize, da cui il monte (si fa per dire, dato che è un cocuzzolo di prominenza ridicola) ha preso il nome, venisse inteso come valico, come in effetti è, fra il vallone del rio di Cuestis ad ovest, con il vallone di Zeresarie ad est.</p><hr/><p>Partiamo da Vilegnove, e convinti che il sentiero che sale alla Raunis - Pulize si stacchi più ad ovest, iniziamo a ravanare già dai primi metri. In compenso raggiungiamo un rudere dove ritroviamo il troi.</p>
                                             <img src="resized_photos/24_03_02__07_18_32.JPG"
                                             class="foto_esc"/>
                                             <p>Devo ammettere che per ingordigia volevo arrivare alla Scjalùte Sante, o meglio alla radura da dove si lascia il <a href="/mont/escursioni/creton_belepeit/">sentiero del Cretòn</a>, in modo assai alternativo, ma con il bagnato l'attacco di questa alternativa si è rivelato poco simpatico, per cui abbiamo girato i tacchi e, ridisceso il riu dal Cuel Badìn, siamo tornati verso Raunis.</p>
                                             <img src="resized_photos/24_03_02__07_36_33.JPG"
                                             class="foto_esc"/>
                                             <p>Però però... volevo comunque salire sotto quell'enorme antro che si vede da Chiusaforte, sul costone sud-est che scende direttamente dalla cima del Belepéit (q688 della Tabacco). Abbiamo trovato un bel sentiero di cacciatori, tutto tagliato, che parte dalla Raunis - Pulize appena oltrepassato il rio da le Bolp, sale alla q688 e attraversa il rio Belepéit congiungendosi alla traccia monca della Tabacco.<br/> È facile da seguire e merita! In foto l'antro di cui parlavo, che però appare più bello se visto da lontano.</p>
                                             <img src="resized_photos/24_03_02__08_30_54.JPG"
                                             class="foto_esc"/>
                                             <p>Alcuni secjons e delle saline di cacciatori ci confermano che siamo sulla retta via, qui in dx orografica del rio Belepéit.</p>
                                             <img src="resized_photos/24_03_02__08_35_50.JPG"
                                             class="foto_esc"/>
                                             
                                             <img src="resized_photos/24_03_02__08_37_41.JPG"
                                             class="foto_esc"/>
                                             <p>Il rio Belepéit, che viene attraversato più in alto dalla <a href="/mont/escursioni/creton_belepeit/">Sèmide dal Cretòn</a> e più in alto ancora dal fantomatico collegamento da camosci fra la <a href="/mont/escursioni/belepeit_pale_dal_muart/">pale dal Muart</a> e la via delle cenge "a zeta".</p>
                                             <img src="resized_photos/24_03_02__08_40_16.JPG"
                                             class="foto_esc_vert"/>
                                             <p>Arriviamo alla citata radura, quadrivio di sentieri ahimè confusionario (tutte e quattro le tracce - questa da cui siamo arrivati, quella del Cretòn, la Scjalùte Sante e quella che torna alla Raunis-Pulize - spariscono in prossimità di questa radura). <br/> Per andare a prendere l'attacco della Scjalute Sante non c'è traccia (ce ne sono varie promettenti che poi spariscono), ma non è difficile: anzi, ci siamo proprio divertiti a cercarla! Arrivati alla prima <i>scjalute</i> diventa tutto evidente.</p>
                                             <img src="resized_photos/24_03_02__09_23_16.JPG"
                                             class="foto_esc_vert"/>
                                             <p>Si superano le varie fascie rocciose sfruttando i punti deboli del costone.</p>
                                             <div class="due_vert">
                                                <img src="resized_photos/24_03_02__09_36_31.JPG"/>
                                                <img src="resized_photos/24_03_02__09_39_12.JPG"/>
                                             </div>
                                             <p>Arriviamo al pianoro dove la volta precedente avevamo deviato verso la <a href="/mont/escursioni/belepeit_pale_dal_muart/">Pale dal Muart</a>, e poco sopra ci viene qualche dubbio, dato che sia verso sinistra che verso destra partono tracce evidentissime!<br/> Pur convincendomi che la Scjalùte vada verso sinistra, percorriamo la traccia di destra perché troppo bella, su un cengione boscoso con diversi clapusç. </p>
                                             <img src="resized_photos/24_03_02__10_02_50.JPG"
                                             class="foto_esc"/>
                                             <p>Proseguiamo sul cengione, confortati da vari rami piegati, fino a congiungerci alla traccia nera (non pervenuta) del Plan da la Vacje indicata sulla Tabacco, poco più sopra di dove la mappa posiziona un rudere. Comunque torniamo indietro (se no siamo punto a capo con 'sta Scjalùte Sante!)<br/> Variante interessante: da ste parti si passa un po' dappertutto.</p>
                                             <div class="due_vert">
                                                <img src="resized_photos/24_03_02__10_03_18.JPG"/>
                                                <img src="resized_photos/24_03_02__10_37_04.JPG"/>
                                             </div>
                                             <p>Dicevo, torniamo indietro e prendiamo la traccia verso sinistra, che ci porta al punto chiave della Scjalute Sante: un canalino bello ripido (ma niente a che vedere con quello della <a href="/mont/escursioni/belepeit_pale_dal_muart/">settimana prima</a> - sotto una fitta nevicata!)</p>
                                             <div class="due_vert">
                                                <img src="resized_photos/24_03_02__10_52_58.JPG"/>
                                                <img src="resized_photos/24_03_02__10_56_32.JPG"/>
                                             </div>
                                             <p>Eccoci al Plan dal Scuch.</p>
                                             <img src="resized_photos/24_03_02__11_01_44.JPG"
                                             class="foto_esc_vert"/>
                                             
                                             <img src="resized_photos/24_03_02__11_16_10.JPG"
                                             class="foto_esc"/>
                                             <p>Pian piano il tempo migliora e si materializza la Forcje di Patoc con lo Jouf di Sclûse.</p>
                                             <img src="resized_photos/24_03_02__11_46_12.JPG"
                                             class="foto_esc"/>
                                             <p>Con dispiacere devo dire che l'ultima parte della Scjalùte Sante è poco chiara, o meglio non è obbligata e quindi il percorso originario non si è conservato.<br/> Con un cengione parallelo e appena più alto di quello di cui parlavo prima ci portiamo fino alla traccia del Plan de la Vacje e qui iniziamo a salire verso il Nauràzis; io seguo una traccia di animali che ben concorda con quella indicata sulla Tabacco che porterebbe fino a forc. Nauràzis (ma senza alcun segno umano - pure il Paolini ha qualche dubbio che passasse mai di lì quella traccia - ora invasa da enormi mugaie), ma mi faccio convincere dagli altri a puntare dritti verso la cresta. Un canale un po' impegnativo ci porta sui pendii sommitali.</p>
                                             <div class="due_vert">
                                                <img src="resized_photos/24_03_02__11_51_09.JPG"/>
                                                <img src="resized_photos/24_03_02__11_55_43.JPG"/>
                                             </div>
                                             <p>Dalla q1306 (ben più meritevole della cima del Nauràzis) verso il fondovalle.</p>
                                             <img src="resized_photos/24_03_02__12_02_44.JPG"
                                             class="foto_esc"/>
                                             
                                             <img src="resized_photos/24_03_02__12_16_50.JPG"
                                             class="foto_esc"/>
                                             <p>Fra le varie opzioni di discesa che avevamo in mente, optiamo per scendere intanto alla forcje di Patoc - che qua il tempo è poco collaborativo.<br/> Con tempo da lupi andiamo alla ricerca della traccia di collegamento <a href="/mont/escursioni/patoc_ze/">Patoc - Zè</a> (a cui vi rimando perché mi pare giusto tenerla separata) - trovarla e percorrerla, dopo averla intuita sulla base di alcuni indizi, è stata per me una grande soddisfazione.<br/> Qui in foto appena oltre il riu da le Cjamoce sul versante nord dello Jouf di Sclûse, verso Cuestemulìn e Dogna.</p>
                                             <img src="resized_photos/24_03_02__14_36_06.JPG"
                                             class="foto_esc"/>
                                             <p>Alcuni dei poveri resti del Zè, sotto al Cuel di Clâri.</p>
                                             <img src="resized_photos/24_03_02__15_27_08.JPG"
                                             class="foto_esc"/>
                                             <p>Scendiamo pel Paternostri a Raunis.</p>
                                             <img src="resized_photos/24_03_02__15_30_11.JPG"
                                             class="foto_esc"/>
                                             <p>Da Raunis verso i costoni che dalla val Raccolana permettono di salire al Pusti Gost resiano.</p>
                                             <img src="resized_photos/24_03_02__15_35_19.JPG"
                                             class="foto_esc"/>
                                             
			</div>

			<br />
			<p style='text-align: center;'>***</p>
			<br />
			<div style="text-align: justify;">
				«<i class="cit-text" style="font-size: 16px;">Vi ho annoiato assai ma non ho alcuna pretesa. Ho scritto
					come vi avrei parlato: qualcuno mi avrà capito, specialmente chi della vita non ha che dolore e
					delusione. I monti lo innalzano verso l'universo, incontro alle stelle, offrendogli un dolce balsamo
					che gli placa per un istante l'animo ed il cuore e gli fa bere di quel nettare ristoratore che
					ancora sa dare la natura colla sua sincerità, colla sua semplicità, colla sua bellezza, col suo
					profumo e colla visione dell'infinito.</i>» (*)
			</div>

			<div style="font-size:x-small; text-align: left; margin-top: 50px;">(*) Tratto da: Umberto Tinivella,
				<i>Alpi e Alpinismo</i> (1942)</div>
		</div>
	</div>
</body>

</html>