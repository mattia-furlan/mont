<!DOCTYPE html>
<html>
<head>
  <meta name="generator" content=
  "HTML Tidy for HTML5 for Apple macOS version 5.8.0">
  <meta charset="UTF-8">
  <link rel="stylesheet" href="../../style.css">
  <link rel="icon" type="image/png" href="../../icon300.png">
  <script type="text/javascript" src=
  "../../jquery-3.6.1.js"></script>
  <script type="text/javascript" src=
  "../../mont-scripts.js"></script>
  <title>Introduzione</title>
  <meta name="keywords" content="introduzione,mattia furlan">
  <meta property="description" content="Introduzione al sito">
  <meta property="og:title" content="Introduzione al sito">
  <meta property="og:description" content="Introduzione al sito">
  <meta property="og:image" content="me_nubi.JPG">
  <meta property="og:url" content="mattia-furlan.github.io/mont">
</head>
<body>
  <!--Navigation bar-->
  <div id="sidenav">
    <!--<script>$(function(){$("#sidenav").load("../../nav.html");});</script>-->
  </div><!--end of Navigation bar-->
  <!-- Page content -->
  <div id="page">
    <div id="header" style="position: relative;">
      <h2 class="titolo_esc">Introduzione al sito</h2>
      <div class="sottotitolo_esc"></div>
      <div class="header-year"></div>
    </div>
    <div class="intro-wrapper"></div>
    <div class="main">
      <div style="margin: 50px auto; text-align: justify;">
        <i class="cit-text" style="font-size: 16px;">Mi assorbo
        nella sublime visione di quelle bellezze somme della natura
        che amo. Esse mi tengono vivo, mi trasportano in una realtà
        nuova, sovrumana, mi fanno ideare tante belle cose, tante
        buone cose, e mi rendono l'animo quieto e felice. Il
        cessare di quella visione mi rende nervoso e quasi
        cattivo.<br>
        Non sognate più voi? Ma non ricordate almeno i sogni della
        vostra giovinezza? Sogni dorati di castelli incantati e di
        fate, che vi vengono incontro, vi conducono ad una vita
        senza pensieri, vi colmano di carezze, di dolci, di doni.
        Ma quando state per raccogliere dolci e doni, per ricevere
        baci da labbra di corallo.... vi svegliate alla realtà
        della vita e dovete scacciare in fretta i sogni, alzarvi,
        riprendere i libri, studiare la lezione!....<br>
        Che delusione, vero?<br>
        Così tocca a me, quando vengo sognando i miei monti, e
        rivedo il magnifico cielo delle Alpi più davvicino e più
        bello di quello che di solito vedo a occhi aperti, e devo
        interrompere il sogno per rivolgere i pensieri ai
        grattacapi di questo mondo.</i> (*)
      </div>
      <p style='text-align: center;'>***</p><br>
      <div class="main">
        <p>Apro questo sito per raccogliere in maniera strutturata
        alcune delle mie escursioni, non tutte ma solamente quelle
        che io reputo più interessanti; mi piacerebbe inserirle
        tutte, a ricordo delle tante belle giornate di montagna
        passate, ma manca il tempo per un tale lavoro. Ero solito
        pubblicare il racconto delle mie escursioni su alcuni
        gruppi online, ma col tempo l'uniformizzazione a cui si è
        costretti mi sta sempre più stretta, senza contare la
        dispersività delle informazioni così condivise; preferisco
        avere uno spazio mio, del tutto personalizzabile, in cui
        potermi esprimere.<br>
        Bada bene che lo scopo del sito è quello di raccontare e
        ricordare le mie esperienze, e non quello di fornire
        relazioni precise dei percorsi: semmai spero di dare
        qualche spunto.<br>
        <br>
        Realizzare questo sito è stato per me assai faticoso, per
        vari motivi: la grande quantità di materiale da selezionare
        e caricare (in continuo aumento), la scrittura dei testi,
        il timore di realizzare qualcosa che non mi rispecchi e i
        continui cambi in itinere sulla forma da dare al tutto: a
        volte ho scritto alcune pagine come fossero delle guide,
        altre volte mi andava solo di mettere un paio di foto e
        null'altro, o addirittura di buttare tutto.<br>
        Il lavoro non è completo. Come vedi nella lista delle
        escursioni molte sono barrate: ciò vuol dire che non ho
        ancora inserito la pagina nel sito. Ad aspettare di
        inserirle tutte, col numero in costante aumento, non avrei
        mai pubblicato tutto ciò!<br>
        Essendo una persona riservata, mi turba espormi così, ma
        almeno do un senso alle migliaia di foto che scatto in
        montagna e che altrimenti rimarrebbero a "prendere la
        polvere" nel mio computer.<br>
        Per quanto riguarda i contenuti del sito, da una parte mi
        sembra di avere cose interessanti da mostrare, dall'altra,
        come d'altronde succede in tutti gli ambiti, più si sa di
        qualcosa e più ci si rende conto di quanto poco in realtà
        la si conosca: che sia così anche in montagna spero sia
        ovvio. Mi rendo conto che la conoscenza che ho acquisito in
        questi anni in giro per i monti non forma altro che
        minuscoli frammenti di un tutto enormemente più grande di
        noi e irraggiungibile.<br>
        Il lato positivo è che la montagna è fonte inesauribile di
        stimoli e ricerche.</p>
        <div style="width: 100%">
          <div style=
          "float:right; width: 50%; margin-left: 30px; margin-bottom: 30px;">
          <img src="resized_photos/me_nubi.JPG" style=
          "width:100%"></div>
          <p>Trovo nella montagna grande «possibilità di
          esprimersi»: questo è possibile è distinguendosi dalla
          massa, studiando, perseguendo i propri progetti e
          pensando con la propria testa (dico questo riferito
          all'attività in montagna, ma vale in generale). Ciò non
          significa gettarsi in improbabili imprese (per carità!):
          piuttosto, è il <i>modus operandi</i> che è importante.
          Trovo superficiale e svilente l'andare in montagna
          riducendo tutto al <i>fare</i> una cima. Detesto tornare
          indietro per la stessa strada: molto meglio sfruttare
          conoscenze pregresse per realizzare percorsi di grande
          soddisfazione così da godere al massimo delle bellezze
          dei monti.<br>
          <br>
          Molte delle mie escursioni sono in luoghi cosidetti
          «selvaggi» <small>(*)</small> e devo ammettere che la
          cosa mi turba alquanto: a scrivere <i>troppo</i> di
          percorsi inusuali si rischia solo di fare un danno, dato
          che il fascino di certi luoghi sta proprio nella scarsità
          di informazioni a riguardo.<br>
          Prendo ad esempio la Punta Grìsis, cima forse
          insignificante, ma di cui ricorderò per sempre
          l'entusiasmo e la soddisfazione di esserci salito senza
          informazione alcuna, ma solo grazie ad un vero e proprio
          lavoro di «ricerca», prima studiato e poi realizzato
          nella pratica. Già solo per il fatto di aver nominato
          questa cima, tu che in questo momento stai leggendo non
          potrai mai godere del fascino e delle emozioni di cui ho
          goduto io.<br>
          Pur non resistendo alla tentazione di pubblicarne
          qualcosa (<i>tutto è vanità</i>), ammetto che ho cercato
          consapevolmente di non eccedere in dettagli: cosa
          certamente discutibile per alcuni, ma che io reputo, per
          i motivi appena discussi, una cosa del tutto
          altruistica.<br>
          Stai storcendo il naso a leggere queste righe? Non ci
          possiamo capire.<br>
          <br>
          <small>(*) Molte ma non tutte: a farne scelte ideologiche
          si scade nel ridicolo. Ho inserito nel sito anche gite
          «scontate» ma di cui mantengo un ricordo particolare,
          oppure — e le cose non si escludono a vicenda — gite in
          cui ho scattato foto particolarmente belle e che desidero
          condividere.</small></p>
        </div>Quali che siano le zone montuose che preferisco — che
        peraltro cambiano nel tempo — lo puoi capire facilmente da
        te e non c'è bisogno di grandi spiegazioni. Come vedi ho
        diviso le escursioni in zone geografiche a mia discrezione,
        che non corrispondono a segmentazioni ufficiali: so bene
        che il Pisimoni e il M. Torre fanno parte delle Alpi
        Carniche!<br>
        Mi rendo conto che sono piuttosto settoriale, e questo è
        inevitabile per chi frequenta i monti come me: più si va in
        una zona e più viene voglia di tornarci per vedere cose
        nuove e approfondire quelle già note. Ogni tanto però
        qualche scampagnata fuori dal Friuli mi scappa più che
        volentieri.
        <p>Mi sta a cuore la preservazione della memoria storica
        dei luoghi che frequento: spesso si va per monti sapendo
        solo il nome della cima da raggiungere (e magari pure
        storpiandone la pronuncia!). Consulto spesso — cercando di
        farne largo uso in questo sito — materiale
        storico-toponomastico che riesco a reperire, anche per dare
        voce ad alcune delle tante opere spesso monumentali — ma
        ahimè — ignorate dagli escursionisti (mi vengono in mente,
        per citarne soltanto due, E. D'Agostinis con <a href=
        "https://www.alteraltogorto.org/utilita/articoli/11-comune-di-forni-avoltri/collina/80-le-anime-e-le-pietre.html?start=23">
        Le anime e le pietre</a>, R. Candolini con <a href=
        "https://www.regione.fvg.it/rafvg/comunicati/comunicato.act?dir=/rafvg/cms/RAFVG/notiziedallagiunta/&amp;nm=20230210150215010">
        Un monte è storia</a>).<br>
        Ritengo molto istruttivo anche consultare opere meno
        recenti, dato che quasi sempre vi si trovano spunti e
        curiosità, che siano percorsi al giorno d'oggi inusuali,
        piuttosto che questioni toponomastiche: ormai, ai giorni
        nostri l'uniformizzazione si mangia tutto. 
        <!--#, e a parte poche eccezioni si sguazza nella mediocrità: non si esce dai confini di una (difficilmente definibile) mole di informazioni più o meno note, giustificandosi nel nome della responsabilità (spostata dall'escursionista al compilatore di guide o di mappe), ritrovandosi a fare sempre quello che fanno tutti.<br/>
  Perché le cose vadano così credo che sia piuttosto scontato: ma il discorso è troppo lungo e questo non è il luogo adatto.--></p>
        <p>Sono un escursionista: al massimo qualche passaggio di
        II o poco più e una discesa in doppia; la maggior parte
        delle escursioni inserite in questo sito è concorde a ciò.
        Ma non sono un integralista: la sicurezza prima di tutto, e
        ben venga di tirare fuori la corda. Alle pareti che tanto
        piacciono agli arrampicatori io preferisco la viabilità
        naturale, conosciuta da sempre dai camosci e poi dai
        cacciatori.<br>
        Attenzione a non cacciarsi nei guai: nessuna delle mie
        escursioni è improvvisata, e tutto è studiato a priori
        tramite fotografie, consultazione delle carte, escursioni
        preventive.</p><br>
      </div><br>
      <p style='text-align: center;'>***</p><br>
      <div style="text-align: justify;">
        <i class="cit-text" style="font-size: 16px;">Vi ho annoiato
        assai ma non ho alcuna pretesa. Ho scritto come vi avrei
        parlato: qualcuno mi avrà capito, specialmente chi della
        vita non ha che dolore e delusione. I monti lo innalzano
        verso l'universo, incontro alle stelle, offrendogli un
        dolce balsamo che gli placa per un istante l'animo ed il
        cuore e gli fa bere di quel nettare ristoratore che ancora
        sa dare la natura colla sua sincerità, colla sua
        semplicità, colla sua bellezza, col suo profumo e colla
        visione dell'infinito.</i> (*)
      </div>
      <div style=
      "font-size:x-small; text-align: left; margin-top: 50px;">
        (*) Tratto da: Umberto Tinivella, <i>Alpi e Alpinismo</i>
        (1942)
      </div>
    </div>
  </div>
</body>
</html>
