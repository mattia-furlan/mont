<html>
<head>
	<meta charset="UTF-8">
	<meta http-equiv="Content-type" content="text/html; charset=UTF-8">
	<link rel="stylesheet" href="../../style.css">
	<link rel="icon" type="image/png" href="../../icon.png">
	<title>Collegamento fra lo stavolo Uèrc e il Plan Austìn</title>
</head>

<body>
	<!--Navigation bar-->
	<div id="sidenav">
		<!-- Auto-generated by make_nav.sh @ 2024/03/07 18:08:09 -->
<div id="nav-header">
	<a id="nav-icon-wrapper" href="/"><img class="center" id="nav-icon" src="/icon300.png"></a>
	<div id="nav-title" class="center">Escursioni</div>
</div>
<div id="nav-body">
	<div class="nav-section-title">Canal del Ferro</div>
	<div class="nav-section-content">
		<a href='/escursioni/cozarel_bas/'>Cozzarel cima Sud-Est</a>
		<a href='/escursioni/fedeveiz_pustot/'>Cuel da la Ruvîs (Fedeveiz-Pustot)</a>
		<a href='/escursioni/buinc/' class='todo'>Vallone del Buìnç</a>
		<a href='/escursioni/pisimoni_sud/' class='todo'>Pisimoni Sud: Forcje Diàme - Plagne</a>
		<a href='/escursioni/ciuc_muinie/'>Ciuc da la Muinie - Cuel di Sôre</a>
		<a href='/escursioni/anello_stali_gnazio/'>Anello stâli dal Gnazio</a>
		<a href='/escursioni/uerc_plan_austin/'>Collegamento stavolo Uèrch - Plan Austìn</a>
		<a href='/escursioni/belepeit_padovan_seate/'>Anello del Belepéit Padovàn</a>
		<a href='/escursioni/belepeit_padovan_ovest/'>Belepéit Padovàn versante Ovest</a>
		<a href='/escursioni/creton_belepeit/'>Sèmide dal Cretòn di Belepéit</a>
		<a href='/escursioni/belepeit_pale_dal_muart/'>Belepéit via Pale dal Muart</a>
		<a href='/escursioni/scjalute_sante/'>Scjalùte Sante al M. Nauràzis</a>
		<a href='/escursioni/jof_scluse_ombrenum/'>Jôf di Sclûse + Ombrenum</a>
		<a href='/escursioni/patoc_ze/'>Collegamento Forcje di Patoc - Zè</a>
		<a href='/escursioni/indrinizza/'>Cresta Indrinizza al Sart</a>
	</div>
	<div class="nav-section-title">Alpi Carniche</div>
	<div class="nav-section-content">
		<a href='/escursioni/piccolo_siera/'>Piccolo Siera</a>
		<a href='/escursioni/navastolt/'>Traversata del Navastolt</a>
		<a href='/escursioni/cengia_del_sole/' class='todo'>Cengia del Sole (M. Avanza)</a>
		<a href='/escursioni/sasso_nero/'>Traversata del Sasso Nero</a>
		<a href='/escursioni/capolago/'>Traversata del Capolago</a>
	</div>
	<div class="nav-section-title">Oltrepiave</div>
	<div class="nav-section-content">
		<a href='/escursioni/landrevon_varma/' class='todo'>Landrevon de Varma</a>
		<a href='/escursioni/col_musiel/'>Traversata del Col Musiel</a>
		<a href='/escursioni/cuviil/'>Monte Cuvîl</a>
		<a href='/escursioni/vetta_fornezze_senons/'>Vetta Fornezze da Senons</a>
		<a href='/escursioni/san_francesco/'>Cima di San Francesco</a>
		<a href='/escursioni/pramaggiore/'>Pramaggiore, canalone Sud-Est e rampa Est</a>
		<a href='/escursioni/ciol_de_sass/'>Cima Ciol de Sass</a>
		<a href='/escursioni/stok/' class='todo'>Cengia dei Stok al Borgà</a>
		<a href='/escursioni/croda_bianca/'>Croda Bianca (val Mesath)</a>
	</div>
	<div class="nav-section-title">Sottogruppo del Cimone</div>
	<div class="nav-section-content">
		<a href='/escursioni/robinia/' class='todo'>Anello dello Jovèt di Cjadramaç</a>
		<a href='/escursioni/cuel_bareta/' class='todo'>Çuc Barete, via Cuel Baite</a>
		<a href='/escursioni/puartate/'>Forca de la Puartate</a>
		<a href='/escursioni/sbrici/' class='todo'>Troi dal Sbrici</a>
		<a href='/escursioni/cuel_dai_sbrici/'>Cuel dai Sbrici</a>
		<a href='/escursioni/jovet/'>Jovèt</a>
		<a href='/escursioni/jovet_blanc/' class='todo'>Male Làvare allo Jovèt Blanc</a>
	</div>
	<div class="nav-section-title">Cjampon/Plauris/Musi</div>
	<div class="nav-section-content">
		<a href='/escursioni/nas_piciul/'>Nâs Pìciul da Sud</a>
		<a href='/escursioni/troi_dal_cjamoc/' class='todo'>Tròi dal cjamòç (M. Cjampón)</a>
		<a href='/escursioni/pic_dal_cjamoc/' class='todo'>Pic dal Cjamòç e Deneâl</a>
		<a href='/escursioni/vualbinis/'>Troi da Vualbìne (M. Cjampón)</a>
		<a href='/escursioni/Troi da Mont dal Clap (M. Cjampón)/' class='todo'>Mont dal Clap</a>
		<a href='/escursioni/laschiplas/' class='todo'>Direttissima al Laschiplas</a>
		<a href='/escursioni/cuel_di_lanis_sud/'>Cuel di Lanis da Sud</a>
		<a href='/escursioni/cuel_di_lanis_canalone_sud/' class='todo'>Cuel di Lanis per il canalone Sud</a>
		<a href='/escursioni/siroche_gjaline/'>Siroche Gjaline</a>
		<a href='/escursioni/monte_ledis/' class='todo'>Monte di Ledis (cresta Est)</a>
	</div>
	<div class="nav-section-title">Monti di Resiutta</div>
	<div class="nav-section-content">
		<a href='/escursioni/spic/'>Spic di val Resia</a>
		<a href='/escursioni/vetta_criuze/'>Vetta Criùze</a>
		<a href='/escursioni/arghine/'>Monte Àrghine</a>
		<a href='/escursioni/punta_grisis/'>Punta Grìsis</a>
		<a href='/escursioni/palon_zapus/'>Palòn dei Zábus</a>
		<a href='/escursioni/punta_salvotis/'>Punta Salvòtis</a>
		<a href='/escursioni/miniere_resartico/'>Miniere alte del Resartico</a>
		<a href='/escursioni/agarone_serai/'>Punta Agarone</a>
	</div>
	<div class="nav-section-title">Val Tramontina/Meduna</div>
	<div class="nav-section-content">
		<a href='/escursioni/corda/'>Anello del Corda</a>
		<a href='/escursioni/pizzo_lovet_sud/'>Pizzo Lòvet, viaz Sud</a>
		<a href='/escursioni/forcellone_fontanis/'>Colline del Ciul</a>
		<a href='/escursioni/giuedola/' class='todo'>Giuedola</a>
		<a href='/escursioni/troi_dal_partigian/'>Troi dal partigian al Cuel Flurît</a>
		<a href='/escursioni/frascola_ciul/'>Frascola, via Cuel Flurît</a>
		<a href='/escursioni/giavons/'>Giavons</a>
		<a href='/escursioni/dosaip/' class='todo'>Palasimòn e Dosàip</a>
		<a href='/escursioni/cengla_von/' class='todo'>Cengla dal Von</a>
		<a href='/escursioni/oselar_spioleit/' class='todo'>Anello Oselâr - Cuesta Spioleit</a>
	</div>
	<div class="nav-section-title">Altro</div>
	<div class="nav-section-content">
		<a href='/escursioni/cjampon_nubi/'>Mare di nubi</a>
		<a href='/escursioni/pelmo/' class='todo'>Sul Pelmo</a>
</div>
	<a></a>
</div>

	</div>
	<!--end of Navigation bar-->

	<!-- Page content -->
	<div class="page">
		<div id="header">
	    	<h2 class="titolo_esc">Collegamento fra lo stavolo Uèrc e il Plan Austìn (Pisimoni)</h2>
	    	<p class="sottotitolo_esc">Da Ovedasso</p>
	    </div>	


		<div class="intro-wrapper">
			<div class="intro">
				<img src="resized_photos/pisimoni_sud" />
				<figcaption>Il versante Sud del Pisimoni, visto dal <a href="/escursioni/palon_zapus/">Palòn dei Zábus</a>.</figcaption>
			</div>

		</div>

	    <div class="main">
			<p>Il poderoso versante Sud del Pisimoni è solcato da due lunghi torrenti: il Riu dal Mulìn più a Ovest (il quale origina dall'anfiteatro glaciale dove passa il <a href="$ROOT_ESC/pisimoni_sud/">cengione Sud</a>) e il Riu di Place (o Uèrc?) più a Est; quest'ultimo rio divide il corpo principale del Pisimoni da un bastione secondario, con andatura rettilinea a Nord-Est; questo bastione da Sud appare caratterizzato nella parte alta da due cime distinte, il <a href="$ROOT_ESC/muinie/">Cuel di Sôre e il Ciùc da la Muinie</a>, mentre nella parte bassa sono presenti due zone pianeggianti (<i>Sclàtine</i> e <i>Plan Austìn</i>) dove ci sono i resti di vecchi stavoli.</p>
			<p>Guardando la Tabacco mi era venuta voglia di percorrere il sentiero in nero che porta al Plan Austìn e poi fino al riu di Place, e avendo più volte osservato quel versante dai monti di Resiutta, mi ero fatto un'idea di salita alle cime satelliti del Pisimoni di cui accennavo prima. Avevo già preparato tutto, guardato bene le foto e studiato le mappe, quando all'ultimo mi sono accorto di aver preso un abbaglio: quel sentiero porta <i>a valle</i> del Cuel di Sôre, non a monte di esso! E fra quei due punti il rio di Place è incassato e pieno di salti, per cui niente da fare. Mi ero anche accorto dalle foto che forse c'era una cengia in dx orografica che permette di passare alti sopra il riu di Place e quindi ovviare al problema - cosa che in seguito ho verificato dalla Cengle Alte del Pisimoni - ma in quel momento l'ulteriore incertezza mi ha fatto abbondonare l'idea di salire per lì, preferendogli il CAI 423.</p>
			<p>Sul momento non avevo fatto troppo caso al fatto che quel sentiero (che d'ora in poi chiamerò <i>sentiero del Plan Austìn</i>) apparentemente finiva in un posto senza via d'uscita: chi ha esperienza di montagna capisce subito che c'è qualcosa che non torna. E infatti il giorno dopo, poco dopo lo stavolo Uèrc ho notato una leggerissima traccia staccarsi a sx dal CAI 423, e dopo poco pure uno sbiaditissimo bollo blu: come una folgorazione ho immediatamente collegato le due cose, <i>deve</i> essere il collegamento con il sentiero del Plan Austìn (pur non riportato sulla Tabacco - almeno nell'edizione che posseggo io)! Galvanizzato dalla scoperta, quasi speravo di dover rinunciare alle mète stabilite per troppa neve, per "ripiegare" su questo sentiero. Nel dubbio ho realizzato entrambe, quindi dopo essere sceso dal Ciuc da la Muinie, con la Cengle Alte mi sono collegato al CAI 423 e sono tornato al bivio, dove ho cominciato a seguire il sentiero appena scoperto.</p>

		</div>
	</div>

</body>
</html>