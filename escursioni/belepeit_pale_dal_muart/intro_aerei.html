<p>In <a href="https://ricerca.gelocal.it/messaggeroveneto/archivio/messaggeroveneto/2010/04/29/NZ_12_SPEB3.html">molti</a> conoscono la storia dei due borbardieri americani abbattuti durante la Seconda Guerra Mondiale sui cieli sopra Chiusaforte, schiantatisi sul monte Belepéit; vale la pena, seguendo passo passo questo <a href="https://opac.rivistefriulane.it/ricerca/dettaglio/adesso-anche-dixon-e-uno-dei-nostri-65-anni-dopo-ha-un-nome-il-caduto-della-pale/8675">articolo</a>, ripercorrere cosa successe quel giorno.<br/>
</p>
<div style="display: flex; text-align: center; margin-top: 30px; margin-bottom: 30px;">
      <img style="margin-left: auto; margin-right: 40px; max-width: 40%;" src="resized_photos/b24-aereo.JPG"/>
      <img style="margin-left: 40px; margin-right: auto; max-width: 40%;" src="resized_photos/b24-equipaggio.JPG"/>
</div>
<p>
Il 16 febbrario 1945 uno squadrone di B-24 americani, partiti dalla base alleata di Venosa in Basilicata, facenti parti dell'829° Sq. del 485° BG della XV Air Force USAAF, stava tornando alla base dopo una incursione nei pressi di Regensburg; uno di questi, comandato dal colonnello John Porter Tomhave, alle 14.15 a quota 5200 metri venne colpito dal fuoco di due cannoni da 88mm della contraerea tedesca, nei pressi di Dogna, entrando in collisione con un secondo B-24, quello del tenente Carl Daniel Stockdale. I due aerei precipitarono: soltanto dieci aviatori riuscirono a salvarsi con il paracadute (tutti tranne uno, il mitragliere Lewis B. Matthews, finirono nelle mani dei tedeschi) mentre altri dieci periscono nello schianto.
Ha dell'incredibile la storia del colonnello Olen Cooper Bryant, che precipitò nel vuoto senza paracadute da un'altezza di più di duemila metri, riuscendosi miracolosamente a salvare grazie all'impatto con una cornice di neve.<br/>
Agli aviatori periti nello schianto venne data una sepoltura in una fossa comune nei pressi del relitto di uno dei due aeroplani: a tutti tranne uno, dato che il corpo di questo venne trovato a notevole distanza dal punto di caduta, su un ripido costone sul versante Sud-Est del Belepéit; a lui venne data un sepoltura spartana direttamente nel posto in cui fu trovato, che da quel momento venne chiamato dai valligiani la <i>Pale dal Muart</i>.<br/></p>
<div class="img-text">
      <div class="left">
            <p>Chi fosse il <i>muart</i> della <i>Pale dal Muart</i> è rimasto un mistero per più di sessant'anni: grazie al passaparola su internet tra i parenti dei caduti si è finalmente saputo, soltanto nel 2009, che si trattava del sergente James W. Dixon, membro dell'equipaggio dell'aereo del colonnello Tomhave. Nato il 19 luglio 1919 a Blissfield (Michigan), al momento dello schianto aveva 26 anni; giunto in Italia nell'estate del 1944, era specializzato come tecnico motorista.
            I genitori seppero vennere a sapere soltanto il 5 settembre 1946, più di un anno dopo il disastro, che il figlio era sepolto a Mirandola, vicino Modena; il rimpatrio della salma avvenne due anni dopo, e il 9 dicembre 1948 ebbe luogo il funerale di James Dixon nel Grand Lawn Cemetery di Detroit.
            </p>
      </div>
      <div class="right" style="flex: 0.4">
            <img style="object-fit: contain; max-width: 80%;" src="resized_photos/b24-dixon.JPG"/>
      </div>
</div>