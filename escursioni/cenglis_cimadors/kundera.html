<div class="img-text">
      <div class="left">
            <i>
      È meglio stare con Tereza o rimanere solo?<br/>
      Non esiste alcun modo di stabilire quale decisione sia la migliore, perché non esiste alcun termine di paragone. L'uomo vive ogni cosa subito per la prima volta, senza preparazioni. Come un attore che entra in scena senza aver mai provato. Ma che valore può avere la vita se la prima prova è già la vita stessa? Per questo la vita somiglia sempre a uno schizzo. Ma nemmeno «schizzo» è la parola giusta, perché uno schizzo è sempre un abbozzo di qualcosa, la preparazione di un quadro, mentre lo schizzo che è la nostra vita è uno schizzo di nulla, un abbozzo senza quadro.<br/>
      «<b>Einmal ist keinmal</b>». Tomáš ripete tra sé il proverbio tedesco. Quello che avviene soltanto una volta è come se non fosse mai avvenuto. Se l'uomo può vivere solo una vita, è come se non vivesse affatto.</i>
      </div>
      <div class="right" style="flex: 0.5">
            <img style="object-fit: contain; max-width: 80%;" src="resized_photos/kundera.JPG"/>
      </div>
</div>