<html>
<head>
	<meta charset="UTF-8">
	<meta http-equiv="Content-type" content="text/html; charset=UTF-8">
	<script src="jquery-3.6.1.js"></script>
	<link rel="stylesheet" href="style.css">
	<link rel="icon" type="image/png" href="icon.png">
	<title>Introduzione</title>
</head>

<body>
	<!--Navigation bar-->
	<div id="sidenav">
	<script>$(function(){$("#sidenav").load("nav.html");});</script>
	</div>
	<!--end of Navigation bar-->

	<!-- Page content -->
	<div id="page">
		<div id="header">
	    	<h2 class="titolo_esc">Introduzione al sito</h2>
			<p class="sottotitolo_esc"><!--«Andare per monti»--></p>
	    </div>

	    <div style="margin: 50px auto; text-align: justify;">
	    	<i class="cit-text" style="font-size: 16px;">Mi assorbo nella sublime visione di quelle bellezze somme della natura che amo. Esse mi tengono vivo, mi trasportano in una realtà nuova, sovrumana, mi fanno ideare tante belle cose, tante buone cose, e mi rendono l'animo quieto e felice. Il cessare di quella visione mi rende nervoso e quasi cattivo.<br/> Non sognate più voi? Ma non ricordate almeno i sogni della vostra giovinezza? Sogni dorati di castelli incantati e di fate, che vi vengono incontro, vi conducono ad una vita senza pensieri, vi colmano di carezze, di dolci, di doni. Ma quando state per raccogliere dolci e doni, per ricevere baci da labbra di corallo.... vi svegliate alla realtà della vita e dovete scacciare in fretta i sogni, alzarvi, riprendere i libri, studiare la lezione!....<br/> Che delusione, vero?<br/> Così tocca a me, quando vengo sognando i miei monti, e rivedo il magnifico cielo delle Alpi più davvicino e più bello di quello che di solito vedo a occhi aperti, e devo interrompere il sogno per rivolgere i pensieri ai grattacapi di questo mondo.</i> (*)
		</div>

		<p style='text-align: center;'>***</p>
		<br/>

	    <div class="main">
			<p>
				Apro questo sito per raccogliere in maniera strutturata alcune delle mie escursioni, non tutte ma solamente quelle che io reputo più interessanti; mi piacerebbe inserirle tutte, a ricordo delle tante belle giornate di montagna passate, ma manca il tempo per un tale lavoro. Ero solito pubblicare il racconto delle mie escursioni su alcuni gruppi online, ma col tempo l'uniformizzazione a cui si è costretti mi sta sempre più stretta, senza contare la dispersività delle informazioni così divulgate; preferisco avere uno spazio mio, del tutto personalizzabile, in cui potermi esprimere.<br/>
				Bada bene che lo scopo del sito è quello di raccontare e ricordare le mie esperienze, e non quello di fornire relazioni precise dei percorsi: semmai spero di dare qualche spunto.<br/>
				<br/>
						
				Realizzare questo sito è stato per me assai faticoso, per vari motivi: la grande quantità di materiale da selezionare e caricare (in continuo aumento), la scrittura dei testi, il timore di cadere nell'ovvio o comunque di realizzare qualcosa che non mi rispecchi, senza contare i continui cambi in itinere sulla forma da dare al tutto: a volte ho scritto alcune pagine come fossero delle guide, altre volte mi andava solo di mettere un paio di foto e null'altro, o addirittura di buttare tutto.<br/>
				Da una parte mi sembra di avere cose interessanti da mostrare, dall'altra, come d'altronde succede in tutti gli ambiti, più si sa di qualcosa e più ci si rende conto di quanto poco in realtà la si conosca: che sia così anche in montagna spero sia ovvio, motivo per cui sono titubante sul pubblicare tutto ciò.<br/>
				Il lato positivo è che la montagna è fonte inesauribile di stimoli e ricerche.
			</p>
					
			<div style="width: 100%">
				<div style="float:right; width: 45%; margin-left: 30px; margin-bottom: 30px;">
					<img src="me_nubi.JPG" style="width:100%" />
				</div>
					<p>Amo la libertà in montagna, in senso autentico: libertà per me vuol dire «possibilità di esprimersi». L'unico modo in cui questo è possibile è distinguendosi dalla massa, studiando, inseguendo i propri progetti e pensando con la propria testa (dico questo riferito all'attività in montagna, ma vale in generale nella vita). Questo non significa gettarsi in improbabili imprese: per carità; piuttosto, è il modus operandi che è importante - l'atto fisico dell'andare per monti passa quasi in secondo piano. Trovo superficiale e svilente l'andare in montagna nel senso - ahimé diffuso - di salire, <i>fare</i> una cima, scendere, fine.<br/>
					<br/>
					Molte delle mie escursioni sono in luoghi cosidetti «selvaggi», e devo ammettere che la cosa mi turba assai: a scrivere di percorsi inusuali spesso si rischia solo di fare un danno, dato che il fascino di certi luoghi sta quasi solo nella scarsità di informazioni a riguardo.<br/>
					Mi è capitato diverse volte di progettare e 
					Della cima in sè della <a href="/escursioni/punta_grisis/">Punta Grìsis</a> poco me ne importa, è bassa e non è un granché, ma ricorderò per sempre l'entusiasmo e la soddisfazione di esserci salito, senza alcuna informazione né scritta né orale: intuire un percorso sulla base di alcune circostanze, studiare le mappe, cercare lo stavolo Angolo, fare gite nelle zone circostanti per fotografare ed osservare col binocolo, fantasticarci sopra per mesi, e poi infine realizzarlo, è una attività creativa fonte di grandi soddisfazioni.<br/>
					<i>Già solo per il fatto di aver nominato questa cima, tu che in questo momento stai leggendo non potrai mai godere del fascino e delle emozioni di cui ho goduto io.</i><br/>
					Pur non resistendo alla tentazione di pubblicarne qualcosa (<i><!--vanitas vanitatum et omnia vanitas-->tutto è vanità</i>), ammetto che ho cercato consapevolmente di non eccedere in dettagli: cosa certamente discutibile per alcuni, ma che io reputo, per i motivi appena discussi, una cosa del tutto altruistica.<br>
					Stai storcendo il naso a leggere queste righe? Non ci possiamo capire.
					</p>
			</div>
					
			<p>Tornando a noi, ed entrando più nel dettaglio del sito, quasi tutte le escusioni qui inserite sono in Friuli: la zona che prediligo è il Canal del Ferro con le sue valli laterali (es. monti di Resiutta a Nord del Plauris, val Alba/Tralba, settore carnico dei monti di Chiusaforte, sottogruppo del Cimone, val Raccolana, ecc), oltre al mitico Cjampón; non di rado qualche scampagnata al di là da l'âghe, qualcosina qua e là nelle Clautane, con qualche progetto un po' più sistematico in val Tramontina.<br/>
			Come vedete ho diviso le escursioni in zone geografiche a mia discrezione, che non corrispondono a segmentazioni ufficiali: so bene che il Pisimoni e il M. Torre fanno parte delle Alpi Carniche!<br/>
			Col passare del tempo sto sempre più realizzando che la ricerca più interessante in montagna sia quella relativa all'elemento antropico, anziché la scoperta alpinistica, che è fine a se stessa.</p>
			
			<p>Mi sta a cuore la preservazione della memoria storica dei luoghi che frequento: spesso si va per monti sapendo solo il nome della cima da raggiungere (e magari pure storpiandone la pronuncia!). Consulto spesso - cercando di farne largo uso in questo sito - materiale storico-toponomastico che riesco a reperire, anche per dare voce ad alcune delle tante opere spesso monumentali ma ahimé ignorate dagli escursionisti (mi vengono in mente, per citarne soltanto due, E. D'Agostinis con <a href="https://www.alteraltogorto.org/utilita/articoli/11-comune-di-forni-avoltri/collina/80-le-anime-e-le-pietre.html?start=23">Le anime e le pietre</a>, R. Candolini con <a href="https://www.regione.fvg.it/rafvg/comunicati/comunicato.act?dir=/rafvg/cms/RAFVG/notiziedallagiunta/&nm=20230210150215010">Un monte è storia</a>).<br/>
			Ritengo molto istruttivo consultare opere meno recenti (es. il Marinelli), dato che quasi sempre vi si trovano spunti e curiosità, che siano percorsi al giorno d'oggi inusuali, piuttosto che questioni toponomastiche: ormai, ai giorni nostri l'uniformizzazione si mangia tutto, e a parte poche eccezioni si sguazza nella mediocrità: non si esce dai confini di una (difficilmente definibile) mole di informazioni più o meno note, giustificandosi nel nome della responsabilità (spostata dall'escursionista al compilatore di guide o di mappe), ritrovandosi a fare sempre quello che fanno tutti.<br/>
			Perché le cose vadano così credo che sia piuttosto scontato: ma il discorso è troppo lungo e questo non è il luogo adatto.</p>
			
			<p>Sono un escursionista e non un alpinista: al massimo una discesa in doppia; la maggior parte delle escursioni inserite in questo sito è concorde a ciò.<br/>
			Attenzione a non cacciarsi nei guai: nessuna delle mie escursioni è improvvisata, e tutto è studiato a priori tramite fotografie, consultazione delle carte, escursioni preventive.</p>

			<br/>
			<p style='text-align: center;'>***</p>
			<br/>
			<div style="text-align: justify;">
				<i class="cit-text" style="font-size: 16px;">Vi ho annoiato assai ma non ho alcuna pretesa. Ho scritto come vi avrei parlato: qualcuno mi avrà capito, specialmente chi della vita non ha che dolore e delusione. I monti lo innalzano verso l'universo, incontro alle stelle, offrendogli un dolce balsamo che gli placa per un istante l'animo ed il cuore e gli fa bere di quel nettare ristoratore che ancora sa dare la natura colla sua sincerità, colla sua semplicità, colla sua bellezza, col suo profumo e colla visione dell'infinito.</i> (*)
			</div>

			<div style="font-size:x-small; text-align: left; margin-top: 50px;">(*) Tratti da: Umberto Tinivella, <i>Alpi e Alpinismo</i> (1942)<div>
		</div>
	</div>

</body>
</html>
